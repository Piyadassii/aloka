---
layout: post
title: "Nuo kovo 11d. - kelias į tobulą ramybė | 4 savaičių kursas"
date: 2023-01-26
tags: renginiai mokymai
categories: [renginiai mokymai]
author: piya
post_image: "/assets/img/blog/kelias_kursas.png"
permalink: "/kelias_i_tobula_ramybe.html"
---

Daugiau nei prieš 2,5 tūkstančių metų, ieškodamas to, kas negimsta, nesensta ir nemiršta, Buda rado kelią vedantį į visišką netobulo pasaulio baigtį – į *nirvāṇą*. 45 metus po savo atradimo, jis dalinosi žiniomis, vedė kitus tuo pačiu keliu. Ir nors paties Budos jau seniai nebėra žemėje, jo mokymas vis dar gyvas, ir tuo jo parodytu keliu vis dar galima eiti ir pasiekti tikslą – tobulą negimstančią, nesenstančią, nemirštančią ramybę.
Šio kurso tikslas – supažindinti su pačiu praktiškiausiu, pagrindiniu Budos mokymu – tauriuoju aštuonialypiu keliu.

Tai keturių savaičių trukmės kursas, kurį sudaro paskaitos ir meditacijos apžvelgiančios kelią kaip visumą ir detaliai aptariančios kiekvieną kelio dalį. Programa yra tęstinė, tad reikėtų dalyvauti visuose užsiėmimuose.

## Programa

1\. Budistinis pasaulio matymas. Mūsų padėtis, tikslas, kelias į tikslą – vidurio kelias.\
2\. Aštuonialypis kelias. Teisingas požiūris ir ketinimas – išmintis.\
3\. Teisingas veiksmas, kalba ir pragyvenimo šaltinis – dorovė.\
4\. Teisinga pastanga, atida ir sutelktis – meditacija.

## Tvarkaraštis

*Šeštadieniais*

11:00 Paskaita ir meditacija\
12:30 Pietų pertrauka\
13:30 Paskaita ir meditacija\
15:00 Klausimai ir atsakymai\
15:30 Arbata ir pašnekesiai

## Datos

kovas 11, 18, 25\
balandžio 1

***Pastabos***

Kursas vyks, jei susirinks minimali, penkių žmonių, grupė. Prašome registruotis iš anksto.

## Registracija

Registruotis galite parašę mums į aloka@theravada.lt laišką su tema "DALYVAUSIU 03.11".\
**Jeigu dalyvauti negalėsite, prašome pranešti iš anksto.**

***Kaina***

Budos mokymai, kuriais remiasi kursas, neįkainojama dovana žmonijai, todėl nedrįstame už mokymus prašyti atlygio. Paliekame kiekvienam pačiam spręsti, kokio dydžio auka jie nori ir gali paremti mūsų tolimesnę veiklą.


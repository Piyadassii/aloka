---
layout: post
title: "Septynių dienų atsiskyrimas"
date: 2023-01-30
tags: renginiai atsiskyrimai
categories: [renginiai atsiskyrimai]
author: piya
post_image: "/assets/img/blog/uttara_retreat.jpg"
permalink: "/uttara_retreat.html"
---
## Septynių dienų atsiskyrimas sunkumų įveikimo tema


Gyvenimas gana dažnai mums pateikia išgyvenimus, kuriuos nėra lengva pakelti. Susiduriame su ligomis, artimo žmogaus mirtimi ir pan. Atsiduriame būsenoje, kurioje gali būti sunku išlaikyti pusiausvyrą.

Tačiau tokios situacijos neturi būti tik sunkumai, jos gali tapti galimybe dvasiškai augti.

Norėtume praleisti šias dienas su jumis kartu ir patyrinėti keletą realių situacijų iš Budos laikų. Galime labai daug išmokti iš jo mokymo gilumo ir praktinio taikymo. Supažindinsime su nurodymais meditacijai, kurias tokiose
situacijose davė Buda. Daug remsimės suttos apie Girimandą nagrinėjimu.

Meditacijos ir studijų derinys gali padėti mums žvelgti plačiau, todėl galėsime išmokti geriau sutikti ir išgyventi sunkius gyvenimo momentus. Tegul Budos mokymai mums suteikia įkvėpimo ir stiprybės.

Atsiskyrimą ves theravados budizmo vienuolė iš Ispanijos **Sayalay Uttara** (*Saraṇa vihāra*). Iš anglų kalbos į lietuvių vers
lietuvė vienuolė Ayya Piyadassī (Alokos centras). Daugiau apie vienuolę Sayalay Uttara informacijos rasite renginio aprašymo apačioje.

**ATSISKYRIMO PRAKTIKOS:**

\- Meditacijos instrukcijos\
\- Meditacijos sėdint ir vaikštant\
\- Tylos praktika\
\- Mokytojos kalbos apie mokymą\
\- Giesmės\
\- Individualūs pokalbiai su meditacijos mokytoja\
\- Klausimų ir atsakymų valandėlė

**TVARKARAŠTIS**

5:30 Pabundame\
6:00 Giesmės ir nusilenkimai\
7:00 Pusryčiai\
7:45 Meditacija dirbant\
8:30 Rytinė meditacija\
11:30 Pietūs\
14:00 Popietinė meditacija\
17:00 Arbata, laisvas laikas ir savarankiška praktika\
19:00 Giesmės, klausimai ir atsakymai\

Atsiskyrimas vyks pagal tradicinį tvarkaraštį - kelsimės anksti - tai užduos budrumo toną visai dienai. Anksti pusryčiausime, pietausime prieš vidurdienį, vakare gersime arbatą. Vakarienės nevalgysime - gėrėsimės proto ir kūno lengvumu, meditacijos teikiamais džiaugsmais.

**Šis atsiskyrimas nėra poilsio stovykla, bet rimta dvasinė praktika.**

Tradiciškai laikysimės aštuonių dorovės priesakų. Pasižadėsime susilaikyti nuo:\
\- žudymo\
\- vogimo\
\- seksualinių veiksmų\
\- melagystės\
\- svaigalų\
\- valgymo po pietų\
\- pramogų ir puošimosi\
\- miegojimo per ne lyg patogiose lovose.


**KAINA:**

\- 215 eur.\
\- į kainą įskaičiuota 6 nakvynės, maitinimas 2 kartus dienoje ir visos programoje nurodytas praktikos.\
\- renginys ne pelno siekiantis. Dalyviams reikės sumokėti tik savikainos mokestį už nakvynę ir vegetarišką maitinimą.\
\- jeigu norėsite po renginio BUS GALIMYBĖ PAAUKOTI mokytojai už mokymą ir tarnystę.

**REGISTRACIJA:**

\- registracija bus patvirtinta sumokėjus 100 eur. registracijos mokestį. Likusią sumą 115 eur.  bus galimybė sumokėti iki renginio arba atvykus renginio dieną.\
\- **atlikus pavedimą patvirtinti registracijai BŪTINA atsiųsti pavedimo kopiją el. paštu:** amandaspaulauskas@gmail.com;
\- **registracijos mokestis nėra grąžinamas.** Grąžinti galėsime tik tuo atveju jei rasime kitą dalyvį į Jūsų rezervuotą vietą;\
\- jei dėl COVID-19 atsiradusių naujų ribojimų renginį tektų atšaukti, registracijos mokestis bus nedelsiant grąžintas. 


**MOKĖJIMO DUOMENYS:**

Pavadinimas: Labdaros ir paramos fondas “Alokos centras”\
Banko saskaita: LT037044090102012566\
Banko pavadinimas: AB SEB bankas\
Suma: 100 eur.\
Mokėjimo paskirtis: meditacijos retritas balandis ir dalyvio vardas pavardė

**APGYVENDINIMAS:**

\- vietų skaičius ribotas (iki 30 žmonių);\
\- dalyviai gyvens keturviečiuose kambariuose su bendrais dušais ir wc. Vyrai ir moterys gyvens atskiruose kambariuose.

 

**MAITINIMAS:**

\- vegetariškas 2 kartus dienoje. Anksti pusryčiausime, pietausime prieš vidurdienį, vakare gersime arbatą. Vakarienės nevalgysime – gėrėsimės proto ir kūno lengvumu, meditacijos teikiamais džiaugsmais.

 

**ATVYKIMAS/IŠVYKIMAS**

\- atvykimas balandžio 17 d. (pirmadienį) nuo 10:30 iki 11:30\
\- išvykimas  balandžio 23 d. (sekmadienį)  nuo 14:00

**VIETA**

„TRAKŲ AUKŠTĖS” kaimo turizmo sodyba
Paraisčių km. 5, Trakų raj.

**KONTAKTAI SUSISIEKTI JEI TURITE DAUGIAU KLAUSIMŲ**

Telefonu: 860341093\
El. paštu: amandaspaulauskas@gmail.com

**Apie meditacijos mokytoja Sayalay Uttarą:**

Sayalay Uttara jau 25 metus studijuoja budizmą ir tobulina meditacijos praktiką, dalyvaudama daugelyje atsiskyrimų Europoje ir Azijoje. Slaugytoja ir socialinė darbuotoja pagal išsilavinimą, ji gyveno vienuolišką gyvenimą Mianmare 2007-14 metais. Pusę to laiko ji praleido medituodama viena miško
glūdumoje.

Sugrįžusi į Ispaniją, ji grįžo ir į pasaulietinį gyvenimą ir pradėjo vesti seminarus apie mirties procesą ir gedulą ligoninių ir universitetų specialistams.

2020 m. ji grįžo į vienuolystės kelią ir 2021 m. gegužę iškilmingai atidarė mažą vienuolyną Ispanijoje „Saraṇa Vihāra” (prieglobsčio vienuolynas) su tikslu sukurti palankią aplinką prasmingai Budos mokymo praktikai ir ieškoti būdų, kaip tarnauti vietinei ir platesnei bendruomenei. „Saraṇa Vihāra” po truputį auga ir juda link ramios erdvės ilgesnei ir gilesnei meditacijos praktikai sukūrimo.
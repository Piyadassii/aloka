---
layout: post
title: "Vesak šventė Vilniuje Gegužės 15d."
date: 2022-05-09
tags: renginiai
categories: [renginiai]
author: piya
post_image: "/assets/img/blog/vesak.jpg"
permalink: "/vesak_2022.html"
---
Gegužės pilnatis (kuri šiemet išpuola gegužės 15d., sekmadienį) budistiniame pasaulyje yra viena didžiausių švenčių – minima Budos gimimo, nušvitimo ir galutinio užgėsimo (galutinės nirvaṇos, išėjimo) diena.
Ta proga _Alokos centras_ kartu su _Slyvų kaimeliu_ ir _Vilniaus Theravados budizmo grupe_ organizuoja susitikimą Vilniuje.

🕛 Susirinksime vidurdienį, 12 val. Užupyje Vilniuje, studijos Menas Būti Mažojoje salėje (Krivių g. 5/ Baltasis skg. 12, įėjimas iš Baltojo skg. laiptais žemyn).

🌟 Pagiedosime, paaukosime maistą Budai, pamedituosime, paklausysime istorijų iš Budos gyvenimo, prausime Budą, bendrausime. Norintieji galės priimti prieglobstį trijose brangenybėse ir priesakus iš vienuolės.

Kviečiame visus budistus ir jiems prijaučiančius, nepriklausomai nuo to, kuriai tradicijai priklausote. Gautamos Budos mokymas yra visų tradicijų pradžia. Skirkime šią ypatingą dieną jo pasiaukojimui visų būtybių labui pažymėti, pagerbti ir jam padėkoti.

Tai puiki proga ne tik prisiminti didį mokytoją, bet ir susipažinti su bendraminčiais ir pamatyti, kad esate ne vienas šitame aštuonialypiame, tobulybių lavinimo kelyje.

Taip pat kviečiame ir tuos, kuriems tiesiog smalsu.

Su savimi galima atsinešti skanėstų prie arbatos. Renginys nemokomas, norintieji gi galės prisidėti prie patalpų nuomos.

Jei ateitų mūsų šalies svečių nekalbančių lietuviškai, bus vertimas į anglų arba rusų kalbą.












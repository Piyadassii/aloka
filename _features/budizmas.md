---
layout: featured
title: Budizmas
image: /assets/img/features/12.jpeg
description: Budizmas nėra religija tiesiogine to žodžio prasme, nes jis nėra pagrįstas tikėjimui absoliučia visagale jėga. Budizmas greičiau yra tam tikra pasaulėžiūra grindžiamas gyvenimo būdas.
permalink: "/features/budizmas/"
---

<div class="row">
    <div class="col-md-12">
        <div class="service-details mb-40">
            <p>Budizmas nėra religija tiesiogine to žodžio prasme, nes jis nėra pagrįstas tikėjimui absoliučia visagale jėga. Budizmas greičiau yra tam tikra pasaulėžiūra grindžiamas gyvenimo būdas.</p>
            <p>Ko tiki budistai? Budistai tiki, kad kiekvienas gali būti laimingas, kad pagrindinės mūsų nelaimės priežąstys yra troškimas ir neišmanymas, ir kad šios gali būti pašalintos pakreipus gyvenimą dorovės, meditacijos ir išminties keliu.</p>
            <p>Dorovė, meditacija ir išmintis yra tai kas transformuoja ir atspindi mūsų vidinį pasaulį.</p>
            <p>Paprastai sako, kad dorovė yra budistinio kelio pagrindas. Tiesa. Bet tai yra ne tik kelio pagrindas, tai taip pat yra ir rodyklis, pagal kurį galime matyti kiek to kelio nueita. Mūsų elgesys -- tai savotiškas veidrodys, kuriame atsispindi protas ir širdis. Pagrindinis dorovės principas — mūsų žodžiai ir kūno veiksmai turėtų būti nieko nežalojantys, nei aplinkinių, nei savęs pačio. O minimalus elgesio taisyklių rinkinis, kuriuo stengesi vadovautis budistai susideda iš penkių punktų:</p>
            <p>nežudyti,<br>
            nevogti,<br>
            neištvirkauti,<br>
            nemeluoti ir<br>
            nesisvaiginti.</p>
            <p>Dėl žalingu proto įpročių, mums gali nevisada sektis laikytis tų taisyklių, bet tai nereiškia, kad dėl to neturėtume bandyti. Įpročius nepakeisti per naktį, tam reikalingas ryžtas ir praktika, tam reikalingas stiprus protas, o protą stiprina meditacija.</p>
            <p>Meditacija padeda susitikti su savimi, pažinti save, priimti save, paleisti tai, kas kenkia ir išvystyti tai, kas naudinga. Pirmieji meditacijos žingsniai tai samoningumo ir geraširdingumo vystymas. Kuo šie darosi stipresni, tuo labiau protas nurimsta, tuo aiškiau galime matyti savo vidų, tuo lengviau tampa būti su savimi ir aplinkiniais harmonijoje.</p>
            <p>Ramus protas tampa puikiu pagrindu augti išminčiai. Jis įgalina mus aiškiau matyti tikrovės prigimtį, suprasti kame yra laimės ir nelaimės šaknys ir suteikia galimybę rinktis ar sekti keliu vedančiu į laimę ar nelaimę. </p>
            <p>Daugiau apie budizmą ir jo mokymus skaitykite <a href="https://theravada.lt/" target="_blank">čia</a>.</p>
        </div>
    </div>
</div>

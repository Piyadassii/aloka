<p>Po giedojimų, kiekvieną rytą ir vakarą, 6-ą ir 19-ą valandą, prasideda vienos valandos meditacija. Rytinė meditacija padės paruošti protą ir širdį dienos sėkmėms ir nesėkmėms, o vakarinė palikti dienos rūpesčius, leisti emocijoms atslūgti ir pailsėti nuo nesuskaičiuojamų tos dienos įspūdžių.</p>
<p>Paskutinis mėnesio šeštadienis bei pirmas sezono savaitgalis (gruodžio, kovo ir birželio) yra visas skirtas meditacijai. Dienos ar savaitgalio atsiskyrimas suteikia galimybę patirti gilesnį susikaupimo džiaugsmą ir aiškiau pamatyti proto ir jausmų mechaniką. </p>
<p>Jei jūs norėtumėte gauti instrukcijas meditacijai ar aptarti savo meditacijos praktiką, <a href="/pages/contact">rašykite arba skambinkite</a> ir susitarkite su Pija apie susitikimą.</p>